Veri tipleri ikiye ayrılır:

İlkel (Primitive) veri tipleri (byte, short, int, long, float, double, boolean, char)
Referans (Non-Primitive) veri tipleri (String, Array, Class, Interface gibi)

Not: Bazı kaynaklar null veri tipini de dahil edip üçe ayrıldığını belirtiyor.

İLKEL VERİ TİPLERİ (Primitive Data Types)

İlkel bir veri tipi, değişkenlerin boyutunu ve türünü belirtir.
İlave bir method içermez.
Java'da sekiz adet ilkel data tipi vardır.

byte: Tam sayı veri tipidir. -128'den 127'ye kadar olan tam sayıları saklayabilir. Bir değerin -128 ve 127 arasında olacağından emin olduğunuzda hafızadan tasarruf etmek için int veya diğer tamsayı türleri yerine kullanılabilir.
short: Tam sayı veri tipidir. -32768'den 32767'ye kadar olan tam sayıları saklayabilir.
int: Tam sayı veri tipidir. -2147483648 ile 2147483647 arasındaki tam sayıları saklayabilir. Sayısal bir değere sahip değişkenler oluşturulduğunda genel olarak int veri türü tercih edilir.
long: Tam sayı veri tipidir. -9223372036854775808 ile 9223372036854775807 arasındaki tam sayıları saklayabilir. Bu, int'in kullanılamayacak kadar büyük olduğu durumlarda tercih edilir.
float: Ondalıklı sayı veri tipidir. 6-7 ondalık basamağı depolamak için uygundur.
double: Ondalıklı sayı veri tipidir. 15 ondalık basamağı depolamak için uygundur.
boolean: Mantıksal veri tipidir. true ve false değerlerini saklar. Daha çok koşullu testler için kullanılır.
char: Tek bir karakteri saklamak için kullanılır. Karakter, 'A' veya 'b' gibi tek tırnak içine alınmalıdır. Ek olarak, belirli karakterleri görüntülemek için ASCII değerleri kullanabilir.

REFERANS VERİ TİPLERİ (Non-Primitive Data Types)

İlkel olmayan veri tipleri nesneleri işaret ettikleri için referans türleri olarak adlandırılır.

Array'ler: Diziler, her bir değer için ayrı değişkenler bildirmek yerine, birden çok değeri tek bir değişkende depolamak için kullanılır. Bir dizi için değişken türü köşeli parantez ile tanımlanır.
Class'lar: Java nesne yönelimli bir programlama dilidir. Java'daki her şey, attribute'leri ve method'ları ile birlikte sınıflar ve nesnelerle ilişkilidir. Sınıflar, nesne yapıcı veya nesneler oluşturmak için bir taslak gibidir.
Interface'ler: Java'da soyutlama (abstraction) sağlamanın bir yolu interface'lerdir. Interface'ler, ilgili method'ları boş gövdelerle gruplamak için kullanılan soyut sınıflardır.
String'ler: Metin depolamak için kullanılırlar. Bir string değişkeni, çift tırnaklar ile çevrili bir karakter derlemesi içerir.

İLKEL ve REFERANS VERİ TİPLERİ ANA FARKLARI

1- İlkel veri tipleri Java'da önceden tanımlanmıştır. Referans tipler ise programcı tarafından oluşturulur ve Java tarafından tanımlanmaz (String hariç).
2- Referans veri tipleri, belirli işlemleri gerçekleştirmek üzere method'ları çağırmak için kullanılabilirken ilkel tipler bunu yapamaz.
3- İlkel veri tipleri her zaman bir değere sahipken, referans tipler boş olabilir.
4- İlkel veri tipleri küçük harfle başlarken, referans tipler büyük harfle başlar.
5- Referans veri tiplerinin hepsi aynı boyuta sahipken, ilkel veri tiplerinin boyutu veri türüne bağlıdır.